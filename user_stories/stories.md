# Brukerfortellinger

"som x ønsker jeg y for z"


## Prosjektpresentasjoner

Student fra UiA her, går medier og kommunikasjon. Denne våren hadde vi faktisk et eget fag om presentasjonsteknikk. Det handlet om å holde kontakten med publikum, og ikke lage uleselige og ubrukelige lysark. Et forenklet presentasjonsprogram som begrenser muligheten til å begå typografiske forbrytelser høres ut som en fin idé. Kanskje sette en begrensning for antall ord per lysark. En timer for å lett se hvor mye tid som har gått er også bra. Og kanskje en timer som viser noe om hvor lang tid, ca., jeg bør bruke per lysark. Vi lærte nemlig at 1-2 minutter per lysark er bra, altså, et minimum. Man må tenke litt som avsnitt - lysark per tema. Skifte kontekst ofte er ikke bra for publikum, de kan miste tråden. Selv synes jeg det er nyttig når punkter på et lysark kan legges i kø slik at de dukker opp etterhvert på samme slide er fint for å understreke poenger underveis. Noe annet som er nyttig, er rettskrivningskontroll. Vi er litt forbi det stadiet der det finnes skrivefeil, med all denne moderne teknologien. Samtidig skjønner vi jo hVoRfOr de oppstår. Vel.


## Lage presentasjon på barneskolen

Jeg går i 5b på Holvika barneskole, og når vi har prosjekt må vi holde presentasjon foran klassen, og da bruker vi powerpoint. Jeg synes det er fint å kunne ha bilder på powerpointen, og at den er lett å bruke. Det er også gøy med comic sans, og comic betyr jo komisk!


## NEI
Jeg hater powerpoint. Folk som står og leser av powerpointen med null kjemi for publikum. Folk som står og snakker mens det står altfor mye på sliden. Det går ikke an å lese og lytte samtidig. I tillegg er det så mye tull med de derre prosjektorene hele tiden. Men én gang var jeg på et møte med en ung student som skulle vise oss resultater fra masteroppgaven han hadde skrevet for oss. Slidene hans var enkle, hadde illustrerende grafer og søylediagrammer, få punkter og rett og slett virket som et effektivt verktøy. Jeg var overrasket. Det er den eneste gangen jeg ikke har hatet powerpoint.


## Pitche caseløsning
Jeg er med i en gründerbedrift og er ofte med på hackathons og lignende. Typisk behov for presentasjonsverktøy for meg er at vi har sittet hele dagen (og noen ganger natten) for å løse et case der premien kan være avgjørende for at vi faktisk skal få drive med disse greiene fremover. Da er det viktig at ting ser proft ut, samtidig som vi ikke ønsker å bruke unødvendig tid på å få det resultatet vi ønsker. Vi må ha et raskt og intuitivt brukergrensesnitt, med gode standardstiler, som det er raskt å legge tekst og bilder inn i. Jeg kunne også tenke meg en måte å lett få tak i passende bilder på, uten å måtte være redd for opphavsrett og slike ting.


## Begravelse
Som designassistent i Topland begravelsesbyrå kan jeg fortelle at vi de siste årene har vi pleid å vise en presentasjon i bakgrunnen under samlingen etter en begravelse. Dette gir et fint fokuspunkt og den har gjerne et fotografi og noen få ord om avdøde som hovedbilde. Den kan også brukes til å vise tekst for allsang. Å kunne velge de fargene, skrifttypene og bakgrunnen jeg ønsker er viktig, og også god styring med tekstens plassering.


# Konferanseinnlegg
Jeg ble invitert på en konferanse som skal være om et par uker, og jeg synes det er vanskelig å vite hva jeg skal ha i presentasjonen min. Jeg har skrevet noen notater, men lurer på hvordan jeg skal gjøre dette. Jeg tror det blir vanskelig å skulle huske alt jeg skal si om jeg bare setter opp stikkord. Ellers synes jeg det blir så rotete med deling av slike presentasjoner i etterkant. Det hadde vært fint om det fantes en nettside hvor man både laget dem, men også hvor de kunne deles med andre, uten at man måtte huske å sende dem i ettertid.
